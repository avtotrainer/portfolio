---
layout: post
title: Google ᲨᲠᲘᲤᲢᲘ
description: ქართული შრიფტის გამოყენების ისტორია
---

# ᲥᲐᲠᲗᲣᲚᲘ ᲨᲠᲘᲤᲢᲘᲡ ᲒᲐᲛᲝᲧᲔᲜᲔᲑᲘᲡ ᲘᲡᲢᲝᲠᲘᲐ

ყოველთვის მინდოდა გამომეყენებინა შრიფტები გუგლის უზარმაზარი კოლექციიდან. სამწუხაროდ ამ ეტაპზეც კი სულ ორ შრიფტით ვართ წარმოდგენილები ამ კოლექციაში.

ამის მიუხედავად Google-ს მიმართ ჩემი სიპატია ვერ ჩამოქვევითდება, პირიქით, მისდა საპატივცემულოდ გადავწყვიტე ეს ორივე შრიფტი გამომეყენებინა.

შრიფტები გვაქვს `Noto` განყოფილებაში და მათი სახელებია `Noto Serif Georgian` და `Noto Sans Georgian`, [მათი ნახვა შეიძლება აქ](https://fonts.google.com/noto/fonts?noto.query=georgian&noto.lang=ka_Geor&noto.script=Geor)

დანარჩენი შეგიძლიად იხილოთ, გაიმეოროთ ან განავრცოთ ჩემი ექსპერიმენტი. ქართული შრიფტების და ლოკალიზაციის თემა ყოველთის იყო ჩემთვის საინტერესო საკითხი, სხვა ქართულ შრიფტებთან დაკავშირებული რესურსები, რა თქმა უნდა ვიცი. ისიც ვიცი, რომ ბევრი რამეზე შეიძლება დავის წამოწყება, მაგრამ მე სიჩუმეს ვამჯობინებ, უბრალოდ დავწერ ჩემი მცდელობის შესახებ, ვიღაცას მოეწონება და ბევრს აღარ იწვალებს, არც ის, ვისაც არ მოეწონება.

მოკლედ, გვაქვს ორი შრიფტი, მაგრამ მაქსიმალურად დოკუმენტირებული და ხარისხიც Google-სებური. ჩემი აზრით, რატომ მხოლოდ ორი? ალბათ იმიტომ, რომ Google ჩვენს საქმეს არ გააკეთებს, თუ ჩავუღრმავდებით, ამ სიაში მოსახვედრად შრომა იქნება გასაწევი და სტანდარტები დასაკმაყოლისებელი, რაზეც ეს გაკეთდა, კი აქვს ბაზაში და თუ ჩემს მაგივრად არ იშრომა Googlem, ვერ დავემდურები.

ჩემთან რა მოხდა სინამდვილეში, საკმარისი აღმოჩნდა მიმეთითებინა შრიფტის ოჯახი `font-family: 'Noto Serif Georgian';` და ჩემთან ყველაფერი ამუშავდა, რაც იმას ნიშშნავს, რომ ჩემი სისტემა (Manjaro-3) გუგლთან უკვე ჩახუტებულია. ასეთი საჩუქრები ახასიათებს `archlinux`-ის ხაზს, ალბათ ეს შემხვევაა ამჯერადაც. რა თქმა უნდა, მე მჭირდება, რომ პროდაქშენიც ისეთივე ნაირად გამოიყურებოდეს, ამიტომ გავაგრძელე და აქაც სასიამოვნო შედეგი მქონდა, იმ კუთხით, რომ მხოლოდ ჰედერში ჩავამატე გუგლის საიტზე წარმოდგენილი კოდი:

~~~html
   <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Noto+Sans+Georgian:wdth,wght@62.5..100,100..900&family=Noto+Serif+Georgian:wdth,wght@62.5..100,100..900&display=swap" rel="stylesheet"> 
~~~

ამის შემდეგ გამოყენებული სახელები გაგებული იქნა და შრიფტები სხვა დივაისებზეც ამუშავდა (გავსინჯე ჩემს iPhone5-ის საფარიში), ამ კოდის დართვის გარეშე ასე არ იყო. მოკლედ ვფიქრობ, ჩემი შემთხვევიბსათვის ესეც საკმარისი იქნება, მაგრამ თუ ბოლომდეა გასვლა საჭირო და შრიფტების ფიზიკური არსებობა სერვერზე გადაუდებელი აუცილებლობაა, მაშინ ეს უნდა გაკეთდეს ისე, როგორც ქვემოთაა მოცემული.

შემდეგ მისამართზე 

     ` https://fonts.googleapis.com/css2?family=Noto+Sans+Georgian:wdth,wght@62.5..100,100..900&family=Noto+Serif+Georgian:wght@100..900&display=swap`

გაგიხსნით `css` ფაილს სადაც ორივე შრიფტის ოჯახი არის წარმოდგენილი. თუ ამ ფაილს დავაკოპირებთ და მივაბამთ ჩვენი საიტის css-ს, ამისათვის მრავალი გზა არსებობს, მე მაგალითად ჩავაგდებდი scss ფაილების სტეკში, მივუთითებდი მისი კომპილაციის რიგითობას ძირიდათ scss ფაილში და ამიწყობს, ეჭვი არაა, თუმცა ყველანაირად შეგიძლიათ, სულაც ჩააკოპიროთ თქვენს css-ში, იმუშავებს. `woff2` შრიფტები მითითებულია ონლაინ, რაც იმას ნიშნავს, რომ მათ მაინც გუგლზე მოძებნის, იმისათვის, რომ ფიზიკურად ჩამოვტვირთოთ, ფაილის ლინკი უნდა გავხსნათ ცალკე ტაბში, გუგლზე იპოვის ამ შრიფტს და ჩამოტვირთვას შემოგთავაზებთ, მე ვფიქრობ, რომ მანამდე გააკეთოთ კატალოგი `fonts` და იქ ჩამოტვირთოთ, ყველას ჩამოტვირთვის მერე `url` უნდა დაარედაქტიროთ ლოკალურზე, რაც ადვილი საქმეა, `fonts/<ფაილის სახელი.wof2>` დატოვებთ, მარტო ზედმეტებს უნდა წაშლა.

გუგლის შრიფტების გამოყენება საინტერესოა იმ კუთხით, რომ აქ სრულყოფილების იმედი უნდა გვქონდეს, როცა ჩაიხედებით `css` ფაილში, ნახავთ, რომ UTP8 კოდირება სხვადასხვა შემთხვევისათვის ამომწურავად აქვს გაწერილი, ამის გამო არც სხვა ენებზე უნდა შეიქმნას პრობლემა, მათ შორის არც ნახატ სიმბოლოებზე. ამაზე გულისხმიერად მუშაობს Nerd-იც და მასზეც აუცილებლად დავწერ.

ბოლოს ორი სიტყვა ჩემს მიერ ნახსენებ ინერესსზე, ქართული შრიფტების რესურსები გვაქვს, მაგრამ ვფიქრობ, მათ გადახალისება სჭირდება სტანდარტთან შესამამისობაში, ჩვენი შრიფტებისათვის სხვადასხვა ფაილშია განთესილი ჩვეულებრივი და მთავრული. ეს მოუხერხებელად მეჩვნება, იმისათვის რომ სათაური გავაკეთო მთავრული შრიფტები ცალკე უნდა ჩავამატო. 
