---
layout: post
title: ᲪᲕᲐᲚᲔᲑᲐᲓᲘ ᲨᲠᲘᲤᲢᲔᲑᲘ
description: ვარიაციები ერთი და იგივე შრიფტიდან
---


შრიფტებზე ვიცით, რომ დიზაინის უმთავრეს ნაწილს წარმოადგენენ, პირველ რიგში მათი მრავალფეროვნების გამო. მე კი მინდა ვისაუბრო ერთი კონკრეტული შრიფტის შესაძლებელი სახეცვლილების  შესახებ. შრიფტის ნაირსახეობა კომპიუტერამდე ბევრი არ იყო, მას ცვლიდნენ ზომაში, იყო მუქი და დახრილი შრიფტის ვარიაცია. კომპიუტერში ეს ყველაფერი გაადვილდა და დაემატა მუქის და დახრილის შერწყმა. ყველა ეს საშუალება ძირითადად ტექსტში აქცენტების დასასმელად გამოიყენებოდა. კომპიუტერულ შრიფტებში შემოვიდა პროპორციაც, ზოგიერთ ეკრანზე საჭირო გახდა ასო-ნიშნების ერთნაირი სიგანით წარმოდგენა. კომპიუტერში ადვილია შრიფტების, ასოებსშორის და ხაზებშორის ზომების ცვლილება.

ყველაფერ ამან შრიფტი გრაფიკული დიზაინის ძირითად კომპონენტად აქცია და მასზე აქცენტიც აამაღლა. 

ზემოთ რაც ჩამოთვალეთ, უკვე გვიჩვენებს შრიფტის *ცვლადობას*, მაგრამ **ცვლადი შრიფტების** ცნება უფრო მეტს გულისხმობს. 

შრიფტების ცვლადობის პარამეტრებში იგულისხმება შრიფტის **მოხაზულობის სისქე** და **ასო-ნიშნის სიგანე**. გუგლის შრიფტებისათვის ეს მონაცემები, შესაბამისად, ვარირებს 100-დან 900-მდე და 62.5-დან 100-მდე დიაპაზონებში.

განვიხალავ ისევ ქართული შრიფტების Google-ს ვარიანტის მაგალითზე:

<div class="noto-sans-georgian-w100"> არხოტის ცასავით ლურჯი გაქვს თვალები font-weight: 100; </div>
<div class="noto-sans-georgian-w200"> არხოტის ცასავით ლურჯი გაქვს თვალები font-weight: 200; </div>
<div class="noto-sans-georgian-w300"> არხოტის ცასავით ლურჯი გაქვს თვალები font-weight: 300; </div>
<div class="noto-sans-georgian-w400"> არხოტის ცასავით ლურჯი გაქვს თვალები font-weight: 400; </div>
<div class="noto-sans-georgian-w500"> არხოტის ცასავით ლურჯი გაქვს თვალები font-weight: 500; </div>
<div class="noto-sans-georgian-w600"> არხოტის ცასავით ლურჯი გაქვს თვალები font-weight: 600; </div>
<div class="noto-sans-georgian-w700"> არხოტის ცასავით ლურჯი გაქვს თვალები font-weight: 700; </div>
<div class="noto-sans-georgian-w800"> არხოტის ცასავით ლურჯი გაქვს თვალები font-weight: 800; </div>
<div class="noto-sans-georgian-w900"> არხოტის ცასავით ლურჯი გაქვს თვალები font-weight: 900; </div>
<div class="noto-serif-georgian-w900"> არხოტის ცასავით ლურჯი გაქვს თვალები font-weight: 900; </div>
<div class="noto-serif-georgian-w800"> არხოტის ცასავით ლურჯი გაქვს თვალები font-weight: 800; </div>
<div class="noto-serif-georgian-w700"> არხოტის ცასავით ლურჯი გაქვს თვალები font-weight: 700; </div>
<div class="noto-serif-georgian-w600"> არხოტის ცასავით ლურჯი გაქვს თვალები font-weight: 600; </div>
<div class="noto-serif-georgian-w500"> არხოტის ცასავით ლურჯი გაქვს თვალები font-weight: 500; </div>
<div class="noto-serif-georgian-w400"> არხოტის ცასავით ლურჯი გაქვს თვალები font-weight: 400; </div>
<div class="noto-serif-georgian-w300"> არხოტის ცასავით ლურჯი გაქვს თვალები font-weight: 300; </div>
<div class="noto-serif-georgian-w200"> არხოტის ცასავით ლურჯი გაქვს თვალები font-weight: 200; </div>
<div class="noto-serif-georgian-w100"> არხოტის ცასავით ლურჯი გაქვს თვალები font-weight: 100; </div>

აქ ის, Google Fonts-ში განთავსებული ორი ქართული შრიფტია მოყვანილი (sans და serif).

შრიფტების სიმუქე გუგლის საიტზე დიფერენცირდება შემდეგნაირად:

  - Thin 100
  - ExtraLight 200
  - Light 300
  - Regular 400
  - Medium 500
  - SemiBold 600
  - Bold 700
  - ExtraBold 800
  - Black 900

  ვფიქრობ რიცხვების მაგივრად ამ მნიშვნელობას თუ ჩავსვამთ, css-მა უნდა გაიგოს, მე ამ ეტაპზე არ მიცდია. კიდევ მინდა ავღნიშნო, რომ რიცხვითი მნიშნელობა შეიძლება იყოს ამ ასეულებიდან განსხვავებული ნებისმიერი რიცხვი 100-დან 900-მდე, მაგალითად თუ დავწერთ font-weight: 733; ასოები მას დაემორჩილებიან, რამდენად შესამჩნევი იქნება თვალით,ეს სხვა საკითხია.

 მეორე პარამეტრია **font-variation-settings**, რომელიც იცვლება 62.5-100 დიაპაზონში. ცვლადების სახით ის წარმოდგენილია შემდეი ბიჯით:

   - ExtraCondensed 62.5
   - Condensed 75
   - SemiCondensed 87.5
   - Normal 100

 ნახეთ ტექსტები შესადარებლად Regular სისქის შრიფტების მაგალითზე

<div class="noto-sans-georgian-v62"> არხოტის ცასავით ლურჯი გაქვს თვალები 62.5; </div>
<div class="noto-sans-georgian-v75"> არხოტის ცასავით ლურჯი გაქვს თვალები 75 </div>
<div class="noto-sans-georgian-v87"> არხოტის ცასავით ლურჯი გაქვს თვალები 87.5 </div>
<div class="noto-sans-georgian-v100"> არხოტის ცასავით ლურჯი გაქვს თვალები 100 </div>

<div class="noto-serif-georgian-v100"> არხოტის ცასავით ლურჯი გაქვს თვალები 100 </div>
<div class="noto-serif-georgian-v87"> არხოტის ცასავით ლურჯი გაქვს თვალები 87.5 </div>
<div class="noto-serif-georgian-v75"> არხოტის ცასავით ლურჯი გაქვს თვალები 75 </div>
<div class="noto-serif-georgian-v62.5"> არხოტის ცასავით ლურჯი გაქვს თვალები 62.5 </div>

აქ ყველა ბიჯს შორის განსხვავება 12.5-ია თანაბრად, ეს ნახტომები თვალში შესამჩნევ ცვლილებებს იწვევს, თუმცა შესაძლებელია დიაპაზონიდან ნებისმიერი მნიშვნელობის გამოყენება.

ახლა დავაკვირდეთ შემდეგ სამ ხაზს

<div class="h1-serif">ᲚᲝᲠᲔᲜ ᲘᲑᲡᲣᲛ ᲓᲝᲚᲝᲠ ᲐᲛᲔᲢ</div>

<div class="h1-serif">LOREN IBSUM DOLOR AMET</div>

<div class="h1-serif">ЛОРЕН ИПСУМ ДОЛОР АМЕТ</div>

ამ ხაზების სტილი იდენტურია და მათი შრიფტის ოჯახი არის `Noto Serif Georgian`

ხოლო შემდეგი სამი ხაზის კი `Noto Sans Georgian`:


<div class="h1-sans">ᲚᲝᲠᲔᲜ ᲘᲑᲡᲣᲛ ᲓᲝᲚᲝᲠ ᲐᲛᲔᲢ</div>

<div class="h1-sans">LOREN IBSUM DOLOR AMET</div>

<div class="h1-sans">ЛОРЕН ИПСУМ ДОЛОР АМЕТ</div>

რაზე მსურს აქ ყურადღების გამახვილება. ქართულენოვან საიტბზე მუდმივად ვხდები ერთ პრობლემას, როცა ქართული შრიფტი და სხვა ენის შრიფტი არც თუ ისე ჰგავს ერთმანეთს. ხშირად ეს განსხვავება მთლიან დიზაინს აფუჭებს. დიზაინერი თუ მხოლოდ ქართულ შრიფტს შეარჩევს, ეს პრობლემა მაშინვე დადგება სავარაუდოდ. ქართული შრიფტის შემქმნელები სხვა ენების გლიფებს იკოპირებენ ჩემი აზრით, რაღაც მსგავსი სტანდარტის ოჯახიდან, ბევრ შრიფტებში ზომების სხვაობა ქართულ და ლათინურ ასოებს შორის თვალში საცემი ხდება, მაგრამ როგორც წესი, ამასმნიშვნელობას არ აძლევენ. შერეული ტექსტის კონტენტში ეს ყოველთვის თვალშისაცემია და როცა ვფიქრობ, თუ რატომ გამოყურება საიტი არაპროფესიონალურად, ერთერთი მიზეზიც სწორედ ეს არის ხოლმე.

კიდევ ერთხელ დააკვირდით ზემოთ სხვადასხვა ენაზე წარმოდგენილ ერთი და იგივე ოჯახის შრიფტებს, Google-მ ზომების პრობლემა აშკარად გადაწყვიტა. ჩემი აზრით, ქართულ და ლათინურ ტექსტებს შორის ოჯახური მისადაგებაც, მაგრამ რუსულს თუ დავაკვირდებით, ორივე შემთხვევაში `serif`-ია, მაგრამ ზომების კარგი შეწყობის გამო, ეს არც ისე თვალში საცემია, საბოლო ჯამში, ეს ყველაზე კარგ გადაწყვეტილებად მიმაჩნია, რაც მინახავს. Google ერთი და იგივე ოჯახისათვის აკეთებს რამოდენიმე ვებ-ფონტს, ხოლო ამ ფონტების ამორჩევას აკეთებს ბრაუზერი, იმის მიხედვით, თუ რომელ  utf-8 კოდირების დიაპაზონის მიეკუთვნება კონტენტის ტექსტი. რამდენ დიაპაზონს უყურებს, ეს შეგიძლიათ ნახოთ css ფაილში, [ბმულზე](https://fonts.googleapis.com/css2?family=Noto+Sans+Georgian:wdth,wght@62.5..100,100..900&family=Noto+Serif+Georgian:wght@100..900&display=swap).

რა თქმა უნდა, ასეთი ფაილი აქვს ყველა ოჯახის შრიფტს. css ფაილის ნახვის შემდეგ ნათელი ხდება Google-ს სერიოზული დამოკიდებულება საკითხისადმი.
